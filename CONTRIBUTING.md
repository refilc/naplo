
# Hozzájárulási útmutató
Köszönjük, ha programozással segíted a munkánkat!
A folytatáshoz szükséged lesz egy Linux-ot vagy Windows-t futtató számítógépre, minimális programozási tapasztalatra és egy kis angoltudásra.
Segít, ha már gyakorlottabb vagy a programozásban, és ha ismered a [Git](https://git-scm.com/) és a [GitHub](https://github.com/) működését. ;)

## Miben segítsek?
Kérünk, **olyan dologgal járulj hozzá** a **reFilc**hez, ami valószínűleg **sok embernek hasznos lehet**. Szeretnénk egy minél teljeskörűbb iskolai asszisztenst létrehozni, de az iskolaspecifikus, vagy külön neked hasznos funkciók helye inkább legyen a saját Fork-od.

Fontos, hogy **mielőtt egy nagyobb méretű projektbe belekezdenél, futtasd meg ötletedet a [Discord szerverünkön](https://dc.refilc.hu/)**, ahol még azelőtt tudunk tanácsot adni, hogy sok-sok órát beleöltél volna egy esetleg felesleges dologba.

A legjobban annak örülünk, ha az [Issues](https://github.com/refilc/naplo/issues) oldalról szemezgetsz. Ha még új vagy a Flutterben, ajánljuk figyelmedbe ezeket a [viszonylag könnyen javítható hibákat](https://github.com/refilc/naplo/issues?q=is%3Aopen+is%3Aissue+label%3A%22good+first+issue%22), ha éppen van ilyen.

## Hogyan segítsek?
Nem ígérhetünk itt sem programozás-, sem Git-kurzust, de a projektspecifikus dolgokat leírjuk, és segítünk a Flutter telepítésében.

A **reFilc** a Google által pár éve létrehozott **[Flutter](https://flutter.dev/)** keretrendszert használja, aminek nyelve a **[Dart](https://dart.dev/)**. Ha ismered a C#, Java, C++, vagy egyéb hasonló programnyelv működését, **nem fog nagy gondot okozni a használata.** A felhasználói felület létrehozásában az is segíthet, ha foglalkoztál már korábban weboldalakkal vagy alkalmazásfejlesztéssel.
Ha még nem használtad a Flutter-t, mindenképp böngészd át a [YouTube csatornájukat](https://www.youtube.com/channel/UCwXdFgeE9KYzlDdR7TG9cMw).
Kód vagy UI teszteléséhez Flutter telepítése nélkül is használhatod a [DartPad](https://dartpad.dev/)-et.

#### [Segítség a Flutter telepítéséhez](https://docs.flutter.dev/get-started/install)
**Használd a Flutter stable verzióját!** Írd be a terminálba: `flutter channel stable`

Ha nem értessz a Git-hez vagy a GitHub-hoz, ajánljuk figyelmedbe [ezt a cikket](https://medium.com/envienta-magyarorsz%C3%A1g/git-%C3%A9s-github-gyorstalpal%C3%B3-f2d78a732deb), viszont arra kérünk, hogy a használatukat ne a **reFilc**en próbáld ki először. Hozz létre egy saját Repo-t és abban tesztelgess. Ha már nagyjából kitapasztaltad, várjuk hozzájárulásodat.

Készíts egy Fork-ot a saját GitHub fiókod alá.
A **reFilc** legfrissebb, **épp fejlesztés alatt álló verzióját a [master branch](https://github.com/refilc/naplo/tree/master)-en találod**, kérjük ide Commit-olj és ide célozd a Fork-odból a Pull Request-edet. Írd le benne, hogy mit változtattál és ha lehet, csatolj képernyőképet is.
Minél gyakrabban készíts minél részletesebben elnevezett Commit-okat, hogy mások is el tudjanak igazodni az általad beküldött kódban.

---

Az általad fejlesztett funkciók mellé a Changelog-ba odakerül a GitHub felhasználóneved.
Ha jelentős és rendszeres hozzájáruló vagy, Discord-on megkaphatod a `DEV` rangot.

Ha bárhol elakadtál vagy kérdésed van, keress bátran Discordon!
**Jó fejlesztést kívánunk!**
